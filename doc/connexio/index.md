---
layout: default
title: "Connexió a la xarxa Guifi"
---

## Tarifes

Fibra guifi.net:  15 €/mes. Alta 1500€.

Fibra bitstream:  33 €/mes. Alta 150€.

Ràdio: 15 €/mes


## Soci

Quota soci:  20 €/any. [Com fer-se soci?](/doc/soci/)


## Com contractar


Envia'ns la teva adreça a [info@guifibages.cat](mailto:info@guifibages.cat) i t'informarem amb quina modalitat pots contractar així com també dels passos per a ser soci de l'associació.

O bé si ja coneixes un soci pots contactar-hi i ell ja iniciarà els passos necessaris.



## Què ens fa diferents d'altres proveïdors d'Internet?

Som associació, cada usuari és soci i cada soci és un vot de decisió a l'assemblea. Promocionem la xarxa de comunicacions oberta, lliure i neutral  [guifi.net](http://guifi.net). A més de tots els punts que es resumeixen a continuació.



### Per què unes tarifes tan baixes?

Som una associació sense ànim de lucre. Si durant un any els preus excedeixen els costos, l'any que ve els abaixem. I si no cobrim costos doncs els augmentem. Així de senzill.

### Autogestió per part dels usuaris

Ens autogestionem. L'objectiu de l'associació és aprendre a solucionar els petits problemes. Entraràs dins de l'entramat de voluntaris on aprendràs a solucionar petits problemes per tu mateix. I així no cal tenir atenció a l'usuari.

També a l'hora de reportar incidències hauràs d'aportar el teu gra de sorra i col·laborar segons les teves capacitats.


### Compromís de voluntaris

Hi ha compromís de voluntari en cas de fallades. Això vol dir, per exemple, que si hi ha un problema durant el cap de setmana doncs potser no l'arreglem fins dilluns!

### Sense atenció 24 hores ni 365 dies

No hi ha telèfon d'atenció d'usuari. Les vies de comunicació són el correu electrònic i el grup de telegram.

I tampoc no hi ha cap persona contractada per atendre els usuaris. Entre tots els socis formem una xarxa de responsabilitat per a resoldres els dubtes i incidències. El teu contacte prioritari és el teu padrí. I, si aquest no et pot resoldre el problema, contacta al seu padrí. I finalment la incidència arriba al grup d'administradors de xarxa.


### Velocitat 1Gbps

No limitem la velocitat, oferim tant com doni de sí la xarxa. Normalment el màxim que obtindràs serà d'1Gbps. Aquesta velocitat és a compartir per tothom en el teu tram de xarxa. Així doncs, en moments de màxima afluència, com per exemple al vespre, la velocitat pot ser de 800Mbps.


### Altres serveis

La tarifa només inclou la connexió a Internet. No hi ha serveis extres.


Telèfon fix. No oferim aquest servei. Però et podem explicar com configurar-lo en el teu router i gestionar-lo tu mateix, és molt senzill!

Packs de mòbil, TV, etc. No oferim packs de serveis. Sol se més econòmic contractar-los per separat.


### Tota la informació  tècnica i de gestió

L'objectiu de l'associació és que els usuaris aprenguin com *funciona* Internet. I en particular com els *arriba* l'Internet de Guifibages fins a casa seva. Així doncs podràs demanar tota la informació tècnica que vulguis als administradors de la xarxa; a banda que la documentació tècnica de la xarxa guifi.net ja és pública a [guifi.net](http://guifi.net).

Pel que fa a la gestió de l'associació, cada any hi ha com a mínim una assemblea amb tots els socis on s'informa i es decideixen totes les qüestions de l'associació.






### Quina diferència hi ha entre la fibra guifi.net i la fibra bitstream

La fibra guifi.net pertany a la xarxa de comunicacions oberta, lliure i neutral  [guifi.net](http://guifi.net). En aquesta xarxa cal aportar a la Fundació guifi.net el cost mitjà de construir-la, el qual és de 1500€ per usuari. També cal aportar a la Fundació guifi.net el cost mitjà de mantenir-la, el qual és de 6€/mes per usuari (per a fer-ho més comprensible ja l'hem inclòs dins les tarifes). Malauradament, no hi ha xarxa guifi.net a tot arreu.

En els llocs on no hi ha xarxa guifi.net podem oferir fibra mitjançant bitstream amb altres operadors. És a dir, el teu operador és Guifibages però internament utilitzem trams de fibres que són propietat d'altres operadors. D'aquesta manera anem creant una pinya d'usuaris per a poder aconseguir en un futur el principal objectiu de l'associació Guifibages: la promoció de la xarxa de comunicacions oberta, lliure i neutral  [guifi.net](http://guifi.net) allà on no n'hi hagi.


### Xarxa de ràdio

I allà on no arriba la fibra de cap operador podem oferir la [connexió a la xarxa ràdio guifi.net](/doc/connexio/radio). Tot i que com a darrer recurs, atès que la xarxa de ràdio té unes prestacions molt inferiors a la xarxa de fibra.


