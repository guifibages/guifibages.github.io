---
layout: default
title: "Connexió a Internet mitjançant Proxy"
---

## ATENCIÓ: DEPRECATED!! en aquests moments des de l'associació no oferim el servei de proxy ni ens consta que en quedi cap d'operatiu al Bages

## 1. Què és la connexió a través de proxy?

Un proxy és un ordinador que fa de frontera entre nosaltres i internet. Així doncs, quan utilitzem una connexió a internet mitjançant proxy, en realitat ens estem connectant a un ordinador intermediari que és qui es connecta a internet i ens ensenya les pàgines que li hem demanat. 

D'aquesta manera, es pot donar accés únicament als usuaris registrats i també es pot portar un control, per a temes legals, de quines webs es visiten. A més, permet controlar de forma eficient l'ús de l'ample de banda sense que cap usuari en pugui fer un abús.


Hi ha nombrosos servidor proxys a guifi.net i estan federats entre sí, de manera que tots els usuaris registrats i autoritzats poden connectar-se a qualsevol del proxys. Podeu veure tots els de la zona Bages [aquí](https://guifi.net/ca/node/2426/view/services)

## 2. Obtenir un usuari i contrasenya per a fer servir els proxys federats

En el moment de donar d’[alta el nostre node](http://http://guifibages.cat/doc/connexio/) a l’aplicació web de guifi.net, o posteriorment si volem, podem afegir un usuari de proxy vinculat a aquest node. Només cal fer click la pestanya usuaris, després al botó afegir usuari i complimentar les dades.

Si no ets tu qui has afegit el node o no veus la pestanya usuaris, posa't en [contacte](http://guifibages.cat/doc/contacte/) amb nosaltres i t'ajudarem. 

## 3. Com configurar el PROXY de Guifibages

Els proxys recomanats actualment a la zona Bages són: 

| Zona          | Nom           | IP           | Port    |
| ------------- |:-------------:| :-----------:|--------:|
| Manresa       | Lluismillet   | 10.228.18.50 | 3128    |
| Sallent       | Ajuntament    | 10.228.12.2  | 3128    |

Per configurar el proxy en el vostre navegador ho podeu fer seguint les següents instruccions: 

* [Firefox](http://es.wikihow.com/configurar-un-proxy-en-Firefox)
* [Chrome](http://www.ehowenespanol.com/servidor-proxy-google-chrome-como_20369/)
* [Internet Explorer](http://windows.microsoft.com/es-es/windows/change-internet-explorer-proxy-server-settings#1TC=windows-7)

Has de tenir en compte que hauràs de configurar el proxy en tots els dispositius que vulguis connectar a internet, incloent també mòbils i tauletes.

Un cop configurat el proxy en el navegador, al intentar accedir a qualsevol adreça d’internet (www.google.com per exemple) ens apareixerà un formulari més o menys elaborat en que ens demanarà un nom d’usuari i una contrasenya. Ho haurem d’omplir amb el nostre nom d'usuari i contrassenya de guifi.net obtinguts durant l'[alta del node](http://http://guifibages.cat/doc/connexio/) a la xarxa guifi.net. 
